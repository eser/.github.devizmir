# Dev İzmir Manifestosu

 * Bu bildirge bir kural listesi değil, Dev İzmir'in temel felsefesini tanımlayan bir metindir.
 * Dev İzmir, kendisini İzmir Yerel Geliştirici Topluluğu olarak tanımlar.
 * Dev İzmir'e dahil olmak kendisini Dev İzmir'e dahil hissetmekle sağlanır, başka hiçbir kuralı yoktur.
 * Dev İzmir topluluğu mevcut bir hiyerarşik düzene dahil veya sahip değildir.
 * Topluluğun tek amacı İzmir'de geliştirme ile ilgilenen herkesi, hiç bir ayrım gözetmeksizin biraraya getirmektir.
 * Topluluğa dahil olan, kendisini dahil hisseden herkes; yasadışı, bir ismi lekeleyici veya rencide edici, etik olmayan bir harekete kalkışmadığı veya sebep olmadığı sürece mevcut tanımlı politikaları uygulayarak topluluk adına etkinlik, toplantı, bilgi paylaşımı, proje geliştirme başta olmak üzere herşeyi yapmakta özgürdür.
 * Topluluğun maddi bir yönetimi veya bir sahibi yoktur, liderleri vardır, topluluk liderliği topluluğun genel kanaatine göre doğal yollarla edinilir, gönüllülük esasına dayanır.
 * İsteyen herkes Dev İzmir topluluğuna katılabilir veya çıkabilir.
 * İsteyen herkes Dev İzmir'den sınırsız talepte bulunabilir, bu talepleri karşılayan bir yönetim yoktur, talepler topluluk tarafından karşılanır ve değerlendirilir.
 * Dev İzmir özgür bir platform ve bu platformda özgürce bu felsefeyi benimsemiş özgür insanlardan oluşan bir topluluktur.
 * Dev İzmir'e ait alt politika ve kurallar Dev İzmir'in web sitesi ve GitHub hesabı altında yer alır.
 * Bu bildirgede yazan tüm maddeler ve uygulamalar Dev İzmir'un varlığından bu yana bir çok kez tekrar eden ve sorunsuz bir yaklaşımdır.
 * Bu manifesto'nun temeli [Jstanbul Bildirgesi](https://gist.github.com/f/743451d8e35b82705c60)nden alınmıştır.
